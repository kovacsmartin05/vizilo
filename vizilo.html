<!DOCTYPE html>
<html lang="hu">
<head>
    <meta charset="utf-8">
    <link ref="stylesheet" href="vizilo.css">
    <title>Nílusi víziló</title>
</head>
<body>
    <h1>Nílusi víziló</h1>
    <h2>Származása</h2>
    <p>Nevük ellenére nem a lovak a
     legközelebbi rokonai, de nem is a
    disznófélék, bár sokáig a legtöbben
    így vélték, egyebek közt a bikák 
    röfögésre emlékeztető hangja miatt. 
    A DNS-ek összehasonlításából 
    meglepetésre kiderült, hogy legközelebbi 
    rokonaik a cetek</p>

    <h2>Előfordulása</h2>
    <p>Az utolsó jégkorszak előtt 
    Észak-Afrikában és Európában is sok 
    helyütt éltek. Hidegebb éghajlaton is 
    honosak voltak, ha a víz télen sem 
    fagyott be. Ma már Egyiptomból is 
    eltűnt, ahol a történelmi időkben még 
    nagy számban megtalálható volt. Bár 
    nílusi vízilónak hívjuk, mára már a 
    Nílusból is kihalt. Ma már csak nagyobb 
    tavakban, gyenge sodrású folyamokban él, 
    illetve ezek partján.</p>

    <h2>Megjelenése</h2>
    <p>Átlagosan 3,5 méter hosszú, 1,5 méter 
    marmagasságú és nőstényeknél 1300 
    kilogramm, hímeknél 1500 kilogramm 
    testtömegű állat. Az öregebb hímek ennél 
    jóval nagyobbra is megnőhetnek, tömegük 
    a 2660–3200 kilogrammot is elérheti. 
    A legnagyobb példány, amelyről hiteles 
    adatok állnak rendelkezésre, a Müncheni 
    Állatkertben élt, tömege 4500 kg volt, 
    a vadon élő példányok azonban nem érnek 
    el ekkora méretet. Teste csaknem 
    teljesen csupasz, de a farok végén 
    egyfajta szőrbojt figyelhető meg és
    erős szőrszálak vannak a szájnyílás 
    környékén is. Hatalmas szájában több 
    fog is agyarrá módosult, amelyek nem 
    ritkán 40–70 centiméter hosszúra is 
    megnőhetnek.</p>

    <h2>Életmódja</h2>
    <p>Nappal tipikusan alszanak, éjszaka 
    aktívak, ekkor keresik táplálékukat. 
    Szinte kizárólag növényeket esznek, 
    de újabb kutatások szerint olykor 
    állati eredetű táplálék is kerül a 
    többrekeszes gyomrukba. Aszály idején 
    képesek akár 50 km-t is megtenni 
    naponta, hogy táplálékot keressenek. 
    Átlagosan 50 kg-ot esznek naponta.<br/>
    A sekély vizeket kedvelik, és bár úgy 
    tűnik, hogy úsznak, többnyire állnak a 
    vízfenéken.<br/>
    A kifejlett állatok 3-5 percenként 
    jönnek fel a felszínre levegőt venni, 
    ez a borjak esetében 2-3 perc. Ez a 
    folyamat automatikus, olyannyira, hogy 
    a víz alatt alszanak, és ekkor is a 
    felszínre bukkannak a megfelelő 
    időközönként anélkül, hogy felébrednének. 
    Víz alá merüléskor orrnyílásukat bezárják.</p>

    <h2>Szaporodáss</h2>
    <p>Az egész év során képesek szaporodni, 
    de februárban és augusztusban erősen 
    megnő a vehembe esések száma, aminek 
    következtében az esős időszakban, vagyis 
    októberben és áprilisban legnagyobb az 
    ellések száma. A tehén 3 napig folyat, 
    ezalatt kell a bikának megtermékenyítenie.<br/>
    A vemhesség 227-240 napig tart. 
    Az újszülött a víz alatt jön a világra, 
    27 és 50 kg közti tömeggel. 
    Torpedószerűen lökődnek ki anyjuk 
    testéből. Szinte mindig egy utód 
    születik, de megfigyeltek már 
    ikerszülést is. A hímek 6 és 14, a 
    nőstények 7 és 15 éves koruk között 
    érik el az ivarérettséget. 
    A borjak 6-9 hónapos korukig szopnak, 
    többnyire a víz alatt, de megfigyeltek 
    már parton szopó kicsiket is. A kis 
    vízilovak rendszeresen láthatók a 
    mamájuk hátán, ha a víz még túl mélynek 
    bizonyul a számukra. Egyébként a víziló 
    előbb tanul meg úszni, mint járni. 
    Körülbelül 40 évig élnek.</p>
    <img src="http://ecolounge.hu/upload/gallery/3210/water-1348925-960-720.jpg" alt="">

    
</body>
</html>